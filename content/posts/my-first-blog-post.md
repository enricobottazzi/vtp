---
title: "2026 - propositi per l'anno nuovo "
date: 2026-01-24T10:00:00+01:00
draft: false
---

Con l’inizio di un nuovo anno la tendenza è fare nuovi propositi: in fondo, chi non li fa?
Pensavo però che alcune cose - come le relazioni, il fluire degli eventi o i cambiamenti improvvisi - non siano prevedibili e rendano le nostre giornate, le settimane e, alla fine, l’intero anno non del tutto controllabili o pianificabili.

Quindi, quanto riusciamo davvero a portare avanti ciò che ci promettiamo a inizio anno? E quanto, invece, ciò che ci prefiguriamo diventa una fonte di stress più che una reale motivazione?
La risposta a queste domande, per quanto mi riguarda, è… non lo so.

Le relazioni, le emozioni, i vincoli che sentiamo e non sempre vediamo sono i temi che amo trattare nella stanza di terapia con i miei pazienti.
Attraverso il dialogo cerchiamo insieme un modo per capire dove siamo, come stiamo e quanto siamo attivi nelle nostre posizioni, scoprendo anche nuove opportunità che prima non riuscivamo a vedere. 


---

*Svincolarsi dalle convinzioni, dalle pose, dalle posizioni*
