---
title: "Chi sono"
date: 2026-01-24T10:00:00+01:00
draft: false
---

Partiamo dalle basi, le presentazioni! 

## Iniziamo - Chi sono

Mi chiamo Vittorio Ponti e sono uno psicologo iscritto all’Ordine degli Psicologi della Lombardia. Mi sono laureato in Psicologia presso l’Università di Trento e, successivamente, ho iniziato a lavorare come consulente presso Progrexus srl, ruolo che svolgo tutt’oggi.
In questo contesto mi occupo di supportare i dipendenti di diverse aziende su tematiche quali la gestione dello stress, la gestione dei conflitti e le dinamiche relazionali disfunzionali. Ho condotto percorsi individuali, interventi in coppia - ad esempio capo–collaboratore - e incontri di formazione di gruppo su temi come la gestione delle relazioni interne, la comunicazione efficace e i processi decisionali.
Questa esperienza, oltre a mettermi fin da subito in contatto diretto con le persone e le loro difficoltà, mi ha permesso di conoscere in profondità le dinamiche e i processi aziendali che ancora oggi molti pazienti portano nella stanza di terapia.
Nel 2025 ho iniziato la scuola di psicoterapia sistemico-dialogica di Bergamo e, nello stesso anno, un tirocinio presso l’ASST di Bergamo Est. Questo percorso mi ha consentito di approfondire le competenze cliniche e di lavorare su tematiche quali disturbi d’ansia, disturbi di personalità, identità di genere, disturbi del comportamento alimentare, dinamiche relazionali disfunzionali, dipendenza affettiva e dipendenza tecnologica. Ho inoltre fornito supporto a pazienti con malattie oncologiche e ai loro caregiver, accompagnandoli in una fase particolarmente delicata della vita.
Sono profondamente convinto del potere del dialogo come strumento di costruzione di significati. Il mio approccio tiene conto dei diversi contesti che la persona abita e delle posizioni che assume al loro interno. Attraverso il dialogo esploriamo il ruolo delle emozioni in queste posizioni e costruiamo nuovi significati, partendo dal presupposto che il paziente è il più profondo conoscitore di se stesso.


## Perchè un blog?

Ho pensato di fare qualcosa che potesse essere nelle mie corde, ovvero provare a scrivere di svariati argomenti riguardanti la psicologia e non. Argomenti che trovo interessanti e che spero anche voi troviate interessanti. 
L'idea nasce da un suggerimento di un mio caro amico, lo stesso che mi ha aiutato con la creazione di questo sito-blog. Grazie Gusti.
Inoltre, non sono molto bravo a postare contenuti sui social e in ogni caso non mi sentirei a mio agio. 
Mi piacerebbe collegare temi legati a competenze delle persone che mi circondano con temi legati alla psicologia e alle relazioni umane. 
Non so ancora se mi farò aiutare dall'IA, credo che possa essere una grande risorsa e che possa dare una mano, ma prometto che mi impegnerò a scrivere di mio pugno. 
Mi piacerebbe poter dialogare con voi e capire aprire a degli spazi di confronto sui vari temi che verranno trattati. 
Rimanete collegati

## Cosa succederà?

Quando la pigrizia non mi fermerà, pubblicherò contenuti 

---

*Svincolarsi dalle convinzioni, dalle pose, dalle posizioni*
